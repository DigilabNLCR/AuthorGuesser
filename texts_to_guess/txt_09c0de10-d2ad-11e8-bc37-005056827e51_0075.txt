polovinu toho, co žádá izvozčík, ale třetinu a ještě
méně. A najde se vždy někdo, kdo nabídku přijme,
mezi hejnem izvosčiků, kteří se slétli к místu.
Neboť izvozčik pozoruje každé hnutí mimojdoucích
a zavadíte-li jen pohledem oň, již se hlásí svým
stereotypním : „Izvosčik ..."
Byl jsem hrdým na své zkušenosti a ani ve
snu mi nemohlo napadnout, že bych přec jenom
měl se ještě jednou napálit. ..
Ale to nepadá na účet petrohradského izvos-
čika, neboť tato ěpisodka odehrála se ve Varšavě.
Nosič nádražní vhodil bez okolků můj koš
s knihami na jednoho izvosčika — ve Varšavě
ostatně slovo toto nezní ani přibližně tak osobitě
jako v ruských městech — kterýž na můj dotaz
po požadavku jen máchl hlavou, však že to deset
rublů nebude, a práskl do koně. Jel jako o závod,
prodíraje se stále v trysku mezi tramwayemi a
povozy, při čemž já lítal se strany na stranu, bil
hlavou o hrany, až mně čelisti cvakaly, a stále se
chvěl v napjatém očekávání, kdy nás rozmačká
ta massa, do níž jsme se zběsile vrhali. S kýmsi
jsme se zachytili a vlekli se kus cesty, na záda
nám vjíždí tramway a řidič zvoní důtklivě, ale my
jedeme dál jako hluší po kolejích .. . Postřehl
jsem, že izvosčik je podnapilý, a to mne znepo-
kojilo ještě více. Už jsem se viděl smeten na
dlažbu a jak tahle divá lavina se přes mne řítí,
což mohlo býti dílem vteřiny. Chytám izvosčika
za kabát a volám na něho, aby uvolnil, nedbá,
neslyší, jen tím jest zaujat, kde je nějaká ulička,
abychom do ní vklouzli . . .
75