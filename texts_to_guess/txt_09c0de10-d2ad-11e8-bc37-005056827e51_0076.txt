Byla to nervově vysilující jízda a když jsme
se dostali konečně do klidnějších ulic, bylo mi
jakobych byl vyvázl z rozvášněné řeky. Najednou
se povoz zastavil.
„Jsme u nádraží?“ tázal jsem se.
„Brzy budeme.“
„Tak proč zastavujete ?“
„Prosím o zaplacení!“
„Až dojedeme k nádraží.“
„Nejprve zaplaťte.“
Ptal jsem se okolostojících, je-li to u nich
takový „usus“. Pokrčili s úsměvem rameny. Mnozi
prý nezaplatí, když dojeli к nádraži. Nejlépe bude
prý dohodnout se v dobrotě. Dobrá tedy. I otázal
jsem se izvosčika, kolik žádá, ovšem že v nebla-
hém tušení, že v dobrotě to už neskončí. A ne-
klamal jsem se. Žádal třikráte tolik, kolik jsem
zaplatil za tutéž dráhu v opačném směru před
několika měsíci. Maje svoje peníze již dopodrobna
rozvrženy na nevyhnutelné položky, rozpálil jsem
se nad tímhle a vyskočil z povozu, i ohlížel jsem
se, není-li na blízku strážník. Nebyl, a snad to
bylo dobře. Ač jsem si hleděl naklonit přízeň
okolostojících vylíčením právní podstaty sporu a
zdůrazněním momentu, že jsem předem žádal
o udání ceny, nic mi to nepomohlo. Krčili rameny.
Prý jsem v právu, ale on též, neboť se dovolává
taxy. Měl jsem ji zrovna na očích a můj izvosčik
obrácenou násadou biče tloukl na ni škodolibě.
Nuž co dělat, musil jsem povolit, abych se dostal
na nádraží, vzdálené tři sta kroků.